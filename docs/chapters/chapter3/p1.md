## پیگیری لینوکس در دهه های مختلف

اگر چه تاریخ تولد لینوکس در سال 1991 و معاصر با استاندارد های تاریخی امروزه اخیر است، اما در دنیای رایانه همین ۲۵ سال حکم یک ابدیت را دارد. فرهنگ نرم افزاری در اوایل دهه 1990 و حتی قبل از آن میراث کاملی را به دنیای نرم افزار امروز منتقل کرده است. گذشته از این موارد، آنچه ما امروز استفاده می‌کنیم در مراحل بالایی پایه کاری است که در گذشته ایجاد شده. بنابر این با نگاهی به چگونگی ایجاد لینوکس به شما کمک می‌کنیم که لینوکس را همانطور که امروزه وجود دارد، درک کنید.

### درک ریشه های لینوکس

در سال 1991، همانند امروز، رایانه ها با توجه به اندازه و قابلیت هایشان طبقه بندی شدند. رایانه ها می‌توانند متعلق به هر گروه های معدودی باشند، از رایانه های شخصی رومیزی گرفته تا ابر رایانه ها. رایانه هایی که بر اساس معماری x86 عمل میکردند، که اجداد رایانه های شخصی امروزی هستند، روی بازار رایانه های شخصی سال ۱۹۹۱ تسلط یافتند.با این حال، انواع دیگر رایانه های شخصی از جمله Mac در دسترس بودند. چنین رایانه هایی عموماً از CPU های مختلف و متفاوتی استفاده می‌کردند و همچنین سیستم عامل های شخصی خود را اجرا می‌کردند.

در سال 1991، بیشتر رایانه های شخصی سیستم عامل Disk متعلق به مایکروسافت(PC-DOS, MS-DOS یا DOS) را اجرا می‌کردند. DOS طبق استاندارد های امروز، بسیار محدود بود. این سیستم عامل تک کاره(قادر به اجرای تنها یک برنامه در هر زمان) حتی از حافظه یا CPU های موجود در آن زمان بهره کاملی نمی‌برد.نسخه های مایکروسافت ویندوز موجود در 1991 روی لایه های بالایی DOS اجرا می‌شدند. اگرچه نسخه های اولیه ویندوز به کارکردن روی برخی از محدودیت ها DOS توجه کردند، اما هیچکدام از این محدودیت ها به صورت اساسی رفع نشدند. نسخه های اولیه ویندوز از تکنولوژی [چند وظیفه ای بدون قبضه ای](https://fa.wikipedia.org/wiki/%DA%86%D9%86%D8%AF_%D9%88%D8%B8%DB%8C%D9%81%D9%87%E2%80%8C%D8%A7%DB%8C_%D8%A8%D8%AF%D9%88%D9%86_%D9%82%D8%A8%D8%B6%D9%87%E2%80%8C%D8%A7%DB%8C)(cooperative multitasking) استفاده می‌کردند که در آن برنامه ها می‌توانند به صورت داوطلبانه زمان CPU را به سایر پردازش ها اختصاص دهند. هسته DOS نمی‌تواند برنامه ای را که زمان CPU را به زور گرفته، کنترل کند.

 بالاتر از سطح رایانه های شخصی، یونیکس در سال 1991 یک سیستم عامل رایج بود. در مقایسه با DOS و نسخه ویندوز آن زمان، یونیکس یک سیستم عامل راضی کننده و پیشرفته بود. یونیکس یک سیستم عامل چند کاربره با تکنولوژی [قبضه کردن چند وظیفه ای](https://fa.wikipedia.org/wiki/%D9%82%D8%A8%D8%B6%D9%87%E2%80%8C%DA%A9%D8%B1%D8%AF%D9%86_(%D8%B1%D8%A7%DB%8C%D8%A7%D9%86%D8%B4)#%D9%82%D8%A8%D8%B6%D9%87_%DA%A9%D8%B1%D8%AF%D9%86_%DA%86%D9%86%D8%AF_%D9%88%D8%B8%DB%8C%D9%81%D9%87%E2%80%8C%D8%A7%DB%8C)(preemptive multitasking) را به صورت واقعی فراهم کرده بود که در آن هسته می‌تواند زمان پردازنده را برای وظایف متفاوت برنامه ریزی کند، حتی اگر برنامه ها به صورت داوطلبانه از کنترل سیستم دست نکشند. این ویژگی ها برای بسیاری از سرور ها و رایانه های چند کاربره مانند ریز رایانه ها(mini computers) و رایانه های بزرگ(main frames) از ضروریات عملی بودند.

> البته یونیکس تنها سیستم عامل چند کاربره/وظیفه ای آن زمان نبود! سیستم عامل های دیگری مانند Virtual Memory System (VMS)  نیز موجود بودند. هرچند، یونیکس به تاریخچه لینوکس مرتبط تر است.

با گذشت زمان، قابلیت های هر کلاس از کامپیوتر افزایش یافته است. با اقدامات انجام شده، رایانه های شخصی امروز قدرت ریز رایانه ها و حتی رایانه های بزرگ دهه 1991 را دارند.  سیستم عامل های مورد استفاده در رایانه های شخصی سال 1991 با سخت افزار قدرتمند تر مطابقت داده نمی‌شدند. با وجود داشتن قدرت محاسباتی(computing) بیشتر، محدودیت های DOS برطرف نمی‌شدند. به همین دلیل، DOS  و معاصران کوچک رایانه ای آن به لطف یونیکس و سایر گزینه های مشابه، کنار گذاشته شدند.

> نسخه های امروزی ویندوز برگرفته از DOS نیستند. به جای آن، از یک کرنل جدید استفاده می‌کنند که قابلیت های طراحی زیادی را با VMS به اشتراک گذاشته.

در سال 1991، لینوس توروالدز دانشجوی دانشگاه هلسینکی بود و در رشته علوم کامپیوتر تحصیل می‌کرد. او علاقه مند بود که در مورد یونیکس و قابلیت های رایانه جدید x86ی که جدیداً خریداری کرده بود بیاموزد. توروالدز برنامه ای را به عنوان یک شبیه ساز ترمینال سطح پایین شروع کرد که نهایتاً به هسته لینوکس انجامید.(این برنامه برای اتصال به رایانه های بزرگتر دانشگاهش بود). با بزرگتر شدن برنامه اش، شروع به افزودن ویژگی هایی کرد که برنامه پایانه خط فرمانش را به چیزی که بیشتر می‌توان آن را یک هسته سیستم عامل توصیف کرد، تبدیل نمود. سرانجام، او شروع به نوشتن برنامه ای با هدف ایجاد یک هسته سازگار با یونیکس کرد. یعنی هسته ای که می‌تواند طیف گسترده ای از نرم افزار های یونیکس را که در آن زمان موجود بود اجرا کند.

در مقابل آن تاریخچه یونیکس در دو دهه امتداد داشت و به اصل خودش در سال 1969 و شرکت AT&T بر می‌گردد. از آنجا که AT&T در آن زمان انحصار تلفن را در ایالات متحده در دست داشت، به صورت قانونی از فروش نرم افزار منع شده بود. بنابراین، وقتی کارمندان آن یونیکس ا را ایجاد کردند، AT&T اساساً این سیستم عامل را پس می‌زد. به صورت خاصی دانشگاه ها به استفاده و پذیرش یونیکس علاقه مند بودند، و برخی از آنها اصلاح آن را آغاز کردند، زیرا AT&T کد منبع را در دسترس قرار داده بود. بنابراین یونیکس یک تاریخچه دو دهه‌ای برای توسعه نرم افزار به صورت باز را در کارنامه خود دارد. بیشتر برنامه های یونیکس به عنوان کد منبع توزیع شدند، زیرا یونیکس روی طیف گسترده ای از سخت افزار ها قابل اجرا بود. (برنامه های باینری ساخته شده برای یک دستگاه به ندرت در یک دستگاه دیگر اجرا می‌شوند.)

در اوایل، لینوکس شروع به استفاده از ابزار های موجود برای خود پرداخت، همانطور که در فصل اول ذکر شد، توسعه دهندگان اولیه لینوکس علاقه خاصی به نرم افزار پروژه GNU داشتند، بنابراین لینوکس به سرعت مجموعه ای از ابزار های GNU را جمع آوری کرد. بخش اعظم این نرم افزار با سیستم های کاری و رایانه های قدرتمند تر نوشته شد، اما از آنجا که سخت افزار رایانه در حال بهبود بود، روی رایانه های x86 اوایل دهه 1990 به خوبی کار می‌کرد.

> سیستم عامل 386BSD در اوایل دهه 1990 یک سیستم عامل شبه یونیکس و رقیب بود. امروزه به چندین سیستم عامل مربوط منشعب شده است : FreeBSD, NetBSD, OpenBSD, DragonFlyBSD و PC-BSD.

لینوکس به سرعت و به لطف توسعه دهندگان پتانسیل آماده شدن برای عملکرد روی یک رایانه شخصی را پیدا کرد. این افراد در جهت بهبود هسته لینوکس، با ایجاد تغییرات لازم در برنامه های یونیکس موجود تلاش کردند تا در لینوکس نیز از آنها بهره کاملی را ببرند و برنامه های پشتیبانی مختص لینوکس را نیز ایجاد کنند. در اواسط دهه 1990 چندین توزیع لینوکس وجود داشت که امروزه نیز به حیات خود ادامه می‌دهند(برای نمونه Slackware در سال 1993 منتشر شد، همچنین ردهت نیز در سال 1995 منتشر شد).

> **بحث میکروکرنل**

>> لینوکس نمونه ای از یک هسته یکپارچه(monolithic) است، در واقع همه کارهایی که از یک هسته انتظار میرود را برای یک پردازش بزرگ انجام می‌دهد. در سال 1991، یک طراحی هسته‌ی رقیب، که به عنوان میکروکرنل شناخته می‌شود، شدت پیدا کرده بود. میکروکرنل ها بسیار کوچکتر از هسته های یکپارچه هستند؛ آنها هر اندازه که بتوانند وظایف را به فرآیند های غیر هسته ای منتقل می‌کنند و سپس ارتباطات بین پردازش ها را مدیریت می‌کنند.

>> بلافاصله پس از انتشار لینوکس، لینوس توروالدز با اندروتاننباوم، خالق سیستم عامل Minix که Torvalds به عنوان یک بستر توسعه اولیه برای لینوکس از آن استفاده می‌کرد، یک مناظره عمومی برگزار کردند. مینیکس از یک طراحی میکروکرنل استفاده میکرد و آقای Tanenbaum طراحی یکپارچه لینوکس را عقب مانده می‌دانست.

>> به عنوان یک موضوع عملی برای کاربر نهایی، هر دو طراحی قابل استفاده هستند. لینوکس و هسته های مشتق شده از BSD از طراحی های یکپارچه پیروی می‌کنند، در حالی که نسخه های مدرن ویندوز، GNU HURD و Minix از طراحی میکروکرنل بهره می‌برند. با این حال، برخی افراد هنوز هم روی این تمایز کار می‌کنند.

### مشاهده دنیای امروزی لینوکس
