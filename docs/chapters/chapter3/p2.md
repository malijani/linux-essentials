## استفاده از نرم افزار متن باز

فلسفه هایی که پایه و اساس ساخت تعداد زیادی از ابزار های توسعه برای لینوکس هستند متفاوت از فلسفه هایی است که ابزارهای توسعه ویندوز را هدایت می‌کنند. این فلسفه های مختلف بر چگونگی ایجاد نرم افزار، کارهایی که می‌توان با آن نرم افزار انجام داد و نحوه تغییر نرم افزار در طول زمان، تأثیر می‌گذارد. در این بخش اصول این فلسفه ها شرح داده می‌شود. همچنین چگونگی عملکرد لینوکس را در دنیای نرم افزار آزاد همانند نوعی "آهن ربا" توصیف می‌کنیم که نرم افزار را از منابع مختلف در یک مکان ادغام می‌کند.

### فهم پایه ای اصول متن باز

بطور گسترده می‌توان نرم افزار را به شیوه های مختلف توصیف کرد که هر کدام انتظارات متفاوتی در مورد صرف هزینه، توزیع مجدد، و حقوق کاربران دارند. تعداد دسته ها وابسته به عمق تحلیل و پیش داوری های شخصی که دسته بندی را انجام می‌دهد، متفاوت است.با این حال، به عنوان نقطه شروع، این دسته بندی در چهار دسته انجام می‌شود:


**نرم افزار تجاری**

افراد یا شرکت ها نرم افزارهای تجاری را با هدف فروش آن برای سود تولید می‌کنند. توسعه دهندگان به صورت کلی، کد منبع را برای نرم افزار تجاری مخفی نگه می‌دارند، به این معنی که کاربران معمولاً نمی‌توانند تغییراتی در نرم افزار ایجاد کنند به جز تغییرات در پیکر بندی که خود نرم افزار آن را ارائه می‌دهد. در گذشته، نرم افزار تجاری در فروشگاه‌ها یا به صورت پستی فروخته می‌شد،اما امروزه اغلب از طریق بارگیری از طریق اینترنت فروخته می‌شود. توزیع مجدد نرم افزارهای تجاری عموماً غیر قانونی است.  Microsoft Windows و Microsoft Office نمونه های رایج نرم افزار های تجاری هستند.

**نرم افزار shareware**

از منظر حقوقی، آزمون افزار همانند نرم افزار تجاری و دارای حق چاپ و حق الزحمه صاحب آن است. تفاوت اینجاست که آزمون افزار در اینترنت یا به روش های دیگری توزیع می‌شود، همچنین در یک سیستم "افتخاری" فروخته می‌شود(اگر از یک نرم افزار فراتر از دوره آزمایشی استفاده کنید، انتظار می‌رود که برای ادامه استفاده مبلغ تعیین شده برای نرم افزار را بپردازید). آزمون افزار در سال 1991 رایج بود و هنوز هم در دسترس است.

**نرم افزار freeware**

نرم افزار رایگان، مانند shareware، به صورت رایگان در دسترس است. اما بر خلاف shareware، صاحبان نرم افزار رایگان در خواستی برای پرداخت هزینه نرم افزار از طرف کاربر نهایی ندارند. گاهی اوقات، نرم افزار رایگان یک نسخه درونی از یک مجموعه بزرگتر آزمون افزار یا نرم افزار تجاری است. در مواقع دیگر، این محصول توسط صاحب امتیاز برای تبلیغ محصول دیگر به صورت رایگان در دسترس قرار می‌گیرد. برای مثال مورد اول را میتوان به درایور های درون ویندوز برای بسیاری از دستگاههای سخت افزاری و مورد دوم را میتوان به برنامه Aobe Reader برای خواندن Portable Document Format یا به اختصار PDF، نسبت داد. همانند نرم افزار های تجاری و آزمون افزارها، نرم افزارهای رایگان نیز معمولاً بدون ارائه کد منبع عرضه می‌شوند.

**نرم افزار متن باز**

[نرم افزار متن باز با ۱۰ اصل توصیف شده است](https://opensource.org/docs/osd). مهمترین این اصول، حق کاربر برای توزیع مجدد نرم افزار، در دسترس بودن کد منبع، و حق کاربر برای تهیه و توزیع نسخه های تغییر یافته برنامه است. ماهیت اصول ذکر شده این است که کاربران می‌توانند برنامه های متن باز را متناسب با نیازهای خود تغییر دهند،‌ برای اهداف و روش هایی که توسط سازنده اصلی نرم افزار پشتیبانی نمی‌شود.


گونه های مختلفی در این دسته بندی ها وجود دارند، همانند نرم افزار های پیوندی(hybrid) که در این بحث جایی ندارند. به عنوان مثال OSI لیستی از مجوزهایی را که به عنوان تحقوق ضوابط خود تأیید کرده است، [ارائه می‌کند](https://opensource.org/licenses). با این حال، توسعه دهندگان گاهی اوقات نرم افزار را با استفاده از مجوز های مبهم یا با استفاده از مجوزهایی منتشر می‌کنند که با تحمیل یک سری از شرایط، قوانینی از OSI را دچار ابهام می‌کند. چنین نرم افزاری از نظر فنی متن باز نیست، اما نسبت به دسته بندی های دیگر شباهت و نزدیکی با دسته بندی نرم افزار متن باز دارد.

ایده اصلی نرم افزار متن باز این است که نرم افزار هایی که بصورت شفاف تولید شده اند، برتر از نرم افزارهایی هستند که به روش های "بسته" تولید می‌شوند. این برتری (و استدلال های مقابل آن) مبتنی بر ویژگی های زیر است:

**کد بهتر**

 به طور کلی قرار گرفتن کد منبع در جامعه بدین معنی است که توسط هر شخص علاقه مند می‌تواند مورد بررسی، داوری و بهبود قرار گیرد. ایرادات نرم افزاری(bug) مبهم پیدا و رفع می‌شوند، در حالی که ممکن است این ایرادات نرم افزاری در یک محصول منبع بسته(closed-source) کشف نشده و یا دچار تعلل در رفع کردن شوند. از سوی دیگر، صحت این ادعا توسط تحقیقات پشتیبانی نمی‌شود، و پروژه های کوچکتر ممکن است توجه برنامه نویسان را به خود جلب نکنند، بنابر این ممکن است از مزایای بررسی کد و موارد اینچنین بهره ای نبرند.

**انعطاف پذیری بیشتر**

با ارائه کد منبع به کاربران، یک پروژه متن باز امکان شخصی سازی نرم افزار برای نیازهای کاربران را فراهم می‌کند.  اگر کاربران تغییرات خود در نرم افزار را به نگهدارندگان نرم افزار ارائه دهند، و یا شاخه جدیدی از پروژه را منتشر کنند، همه می‌توانند از چنین تغییراتی بهره‌مند شوند. البته منتقدان استدلال می‌کنند که این انعطاف پذیری فقط در مورد افراد با مهارت و حوصله که دانش و زمان کافی برای ایجاد چنین تغییراتی دارند، و یا برای کمپانی ها که در ازای تغییرات به توسعه دهندگان حقوق می‌دهند، صادق است.

**هزینه کمتر**

اگرچه تعریف متن باز ، فروش نرم افزار را ممنوع نمی‌کند، اما الزامات توزیع مجدد در نهایت نرم افزار را به صورت رایگان در دسترس قرار می‌دهد. از طرف دیگر، اگر نیاز به پشتیبانی دارید ممکن است نیاز به خرید یک قرار داد پشتیبانی داشته باشید که می‌تواند مزایای هزینه را کاهش دهد یا کاملاً از بین ببرد.

**عدم وابستگی به فروشنده**

توسعه دهندگان برخی از محصولات انحصاری و به ویژه محصولاتی که از محبوبیت بیشتر برخوردارند، میتوانند با استفاده از فرمت فایل یا استانداردهای فایل اختصاصی و یا پشتیبانی نکردن از استاندارد های بازتر، استفاده از محصولات رقیب را دشوارتر کنند.(مثلاً خروجی Photoshop فایل PSD است که توسط سایر ویرایشگرهای تصویری پشتیبانی نمی‌شود و یا پشتیبانی از این فایل دشوار و دارای اشکالات است.) ابزارهای متن باز، کمتر دارای این اشکالات هستند؛ زیرا می‌توانند برای پشتیبانی از استانداردهای باز اصلاح شوند، حتی اگر در ابتدا این عمل انجام نشده باشد. با این حال، به عنوان یک موضوع عملی، حتی فرمت فایل ها و پروتکل های فایل اختصاصی نیز معمولاً با مهندسی معکوس طراحی می‌شوند، بنابر این وابستگی به فروشنده به جای یک مسئله دائمی به یک مشکل موقت تبدیل می‌شود. البته در جامعه لینوکس، اجماع عمومی این است که هر یک از این عوامل یک نکته مهم و به نفع لینوکس و به صورت کلی نرم افزار متن باز می‌باشد؛ البته کاهش قیمت ها در مقایسه با مزایا معمولاً جزئی تلقی می‌شود. در پایان، افکار شما بعد از استفاده از انواع مختلف نرم افزار در رابطه با این موارد تغییراتی خواهند داشت.

### لینوکس به عنوان یک مجتمع نرم افزاری

بلافاصله پس از ایجاد یونیکس، دنیای سیستم عامل به مجموعه از سیستم عامل های وبسته به پوسته(شل) تقسیم شد. این سیستم عامل ها در سطح زیرین و باینری با یکدیگر کاملاً متفاوت بودند اما کمابیش در سطح کد منبع سازگاری داشتند (می‌بایست برای هر سیستم عامل از کد منبع فایل دودویی ایجاد می‌شد).  امروزه هم این مورد به همین صورت است. شما می‌توانید برنامه مشترکی را تهیه کرده و آن را برای OS X ، FreeBSD و Linux کامپایل کنید و در هر سه سیستم عامل به صورت مشابهی کار خواهد کرد. اما فایل های باینری گردآوری شده برای یک سیستم عامل روی دیگر سیستم ها عمل نخواهد کرد.

هرچند در این مورد استثنائاتی نیز وجود دارد. برخی از برنامه ها فقط به برخی از سیستم عامل های شبه یونیکس متکی هستند. برخی دیگر دارای تناقضاتی هستند که کامپایل آنها در برخی از سیستم عامل ها غیر ممکن است. اگر برنامه ای مورد استفاده قرار نگیرد، ممکن است در سیستم عامل های جدید غیر قابل استفاده باشد زیرا به ویژگی های کامپایلر یا سیستم عامل تغییر یافته متکی است. چنین مشکلاتی با گذشت زمان از بین می‌روند، اما به صورت دوره ای ممکن است پدیدار شوند.

به دلیل محبوبیت لینوکس، اکثر برنامه های متن باز یونیکس، در لینوکس قابلیت کامپایل و استفاده را دارند. برنامه های تجاری نیز برای لینوکس وجود دارند،اگرچه بیشتر آنها گمنام و یا تخصصی هستند. در هر صورت، لینوکس به یک سیستم عامل تبدیل شده که اکثر برنامه های متن باز یونیکس باید از آن پشتیبانی کنند. این تأثیر به حدی است که بسیاری از پروژه ها از بتدا یا امروزه لینوکس را به عنوان بستر اصلی اجرای نرم افزار قرار می‌دهند.

