
## سازمان مشترکات خلاقانه (CC)

سازمان [مشترکات خلاقانه](https://creativecommons.org/) توسط آقای Lawrence Lessig تاسیس شد. مشترکات خلاقانه هدفش این بوده که خط مقدم جریان کپی‌لفت باشد. جریانی که به دنبال ایجاد یک مالکیت عمومی غنی‌تر از طریق فراهم کردن جایگزین برای کپی‌رایت «تمام حقوق محفوظ است» و «بعضی از حقوق محفوظ است» بوده‌است.

این سازمان اجازه‌نامه‌های CC را ارائه می‌دهد. این سازمان چند پروانه حق تکثیر با عنوان پروانه‌های CC منتشر کرده‌است که به صورت آزاد در اختیار عموم قرار می‌گیرد. این پروانه‌ها به خالقان آثار این اجازه را می‌دهد که بگویند چه حقوقی برای خودشان محفوظ بماند و چه حقوقی برای دریافت‌کننده اثر یا خالق‌های دیگر باقی بماند.

 سازمان مشترکات خلاقانه با ارائه شش مجوز که برای موارد مختلف طراحی شده به اهداف خود جهت می‌بخشد. شما میتوانید با پاسخ دادن به چند سوال در [وبسایت مرجع](https://creativecommons.org/choose/)  مجوز مورد نظر خود را برای نوآوری خود استفاده کنید.

اعمال FSF و OSI به ترویج آزادی نرم افزار اختصاص داده می‌شود. با این حال، اهداف Creative Commons گسترده تر هستند. مجوزهای این سازمان با هدف ضبط صدا، ضبط ویدئو، آثار متنی و موارد مختلف دیگر است و مختص برنامه های رایانه ای نمی‌شود. با این وجود، مشترکات خلاقانه به عنوان یک سازمان به ارتقاء انواع آزادی های هم جهت با FSF و OSI کمک می‌کند.
